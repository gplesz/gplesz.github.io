---
layout: post
title: Mondom is miért nálunk tanulj!
categories: cikkek
---

Korábban a C# nyelv és a .NET Core környezet néhány előnyéről szerettem írni, úgy általánosságban. Tettem ezt azért, hogy aki most kezdene tanulni egy nyelvet, mindenképpen vegye figyelembe, mint jó választást.

Ezúttal inkább arról írnék, hogy ha érdekel a nyelv, miért [hozzánk gyere C#-ot tanulni](https://app.netacademia.hu/elofizetes), ha érdekel a nyelv? 

Mi a NetAcadémiánál évek óta folyamatosan fejlesztjük annak a módját, hogyan lehet könnyebbé tenni a beavatást az újak számára.

A kérdés egyből adódik: miért kéne könnyebbé tenni bármit is?

Nos, a válasz majdnem ilyen egyszerű: nagyon, nagyon, nagyon nehéz elkezdeni programozni tanulni. Sok mindent kell elsajátítani ahhoz, hogy az alapfogalmakat megértsük. És ekkor még csak ott vagyunk, hogy a kérdéseket megérthetjük. Órák telhetnek úgy el, hogy semmi működő vagy használható dolog nem készült el a kezünk által, és még mindig csak az alapozást gyűrjük.

Persze ebben nincs semmi meglepő, általában így néz ki egy összetett világ bonyolult feladatok megoldására való eszközeinek a megismerése. Ahhoz, hogy ezt a belépési gátat megmásszuk kell még legyen elég időnk, eszközünk, motivációnk, és a többi, és a többi, ami mind, mind szükséges.

Ezért mi itt a NetAcademiánál *mutatunk egy jobb utat*.

**Először is**, a tanfolyamainkon kivétel nélkül készítünk valami használhatót. Egyszerűen úgy épülnek fel, hogy a feladat valaminek a létrehozása.

Én személy szerint ráadásul kivételesen szerencsés helyzetben vagyok a C# nyelvvel és a .NET környezettel.
Ugyanis egyaránt lehetőséget biztosít néhány óra alatt Raspberry PI alkalmazást, csevegőrobotot, kártyajátékot windows-ra, vagy webszerveres alkalmazást készíteni. Aki egy alkalmat végignézett már nálunk, az tudja ezt.

De az az egy alkalom is több órás, amihez a hallgatóinknak még mindig meg kell szervezni az időt, energiát, érdeklődést, és így tovább. Még csak egyetlen alkalomról beszélünk, ebből azért kell jópár, míg az ember beletanul a dolgokba.

Itt felmerül még egy kérdés: Hogy tudnánk ezt a csomagot egy kicsit könnyebbé tenni?

**Másodszor is**, hát úgy, hogy felvétel készül minden tanfolyamunkból, így tetszőlegesen újranézhető egy-egy alkalom. Ezzel biztosítható az, hogy akár részletekben is megnézhető legyen az anyag.

**Harmadszor**, a tanfolyamon készült forráskódot lépésenként feltöltöm a GitHub-ra, így az egy lépésben készült kód külön csomagban megnézhető, ezzel is csökkentve az egyszerre megértendő összefüggések számát.

**Ráadás.** Az elmúlt időszakban a videóinkat is úgy daraboltam, hogy egy-egy lépés külön videóba kerül, vagyis az egyszerre megértendő, gyakorolandó és otthon reprodukálandó anyag 10-30 perces részekben a rendelkezésre áll, a hozzá tartozó programkóddal együtt.

Vagyis: nem kell többé egy fél napot vagy ami még nehezebb, egy egész napot szabaddá tenni egy-egy alkalom megtanulásához! 

Ha valakinek van 10-20-30 perce, már tehet egy lépést az anyaggal. Megnézheti hazafelé a buszra várva, csak hogy tudja, miről lesz szó. Majd otthon még egyszer, közben nézve a hozzá tartozó forráskódot. Majd még egyszer, úgy, hogy maga is írja a kódot, saját kézzel elkészítve az adott lépést. Ezt, ha szükséges, a hallgatóink addig ismételhetik, amíg az anyagot teljesen el nem sajátították. Kis pici csomagokban, ezeket a csomagokat már  bárki megértheti.

Nagyon sok jó visszajelzést kaptunk a módszerrel kapcsolatosan, és most azért álltam elő ezekkel a gondolatokkal, hogy jelezzem: **ha érdekel a programozás, akkor most tényleg bele tudsz vágni.** Vagy **ha ismersz olyat, aki érdeklődik**, de a belépési küszöb miatt aggódik, **akkor szólj neki**. Nézzétek meg nálunk a C# útvonalat, tegyetek egy próbát. Az első három tanfolyam az útvonalból véget ért, van ingyenes rész, senkinek sem kell zsákbamacskát vennie.

Tovább is van, mondjam még? :)

Vannak fejvadászok és cégek, akik szívesen találkoznának a hallgatóinkkal, alkalmasság esetén 
állást is kínálva nekik. Ugye, az informatikushiány... 
Ne tagadjuk el, ehhez egy remek aduász, ha a tanfolyamsorozat végén a hallgató megszerzi [a NetAcademia Certificate-et](https://www.netacademia.hu/certificate).

Mivel az előzetesen tervezett ingyenes sorozatunk a [C# lenyűgöző tanfolyamból](https://www.netacademia.hu/lenyugozo-tanfolyamok#csharp) véget ért, és sok pozitív visszajelzést és ötletet kaptunk a folytatásra vonatkozóan, tervezzük további alkalmak kiírását is.

Ehhez most az érdeklődő cégek oldaláról szeretnék barátokat gyűjteni: ha használtok C#-ot (azt már nem is írom, hogy esetleg csevegőrobot fejlesztésben is gondolkodtok, de ez utóbbi egyáltalán nem feltétel), büszkék vagytok a munkátokra és szívesen biztosítanátok helyet egy élő felvételnek, valamint a helyszínen megjelenő 10-20-30 érdeklődőnek frissítővel és pogácsával, akkor itt az idő, kérem jelezzétek felénk. 

Nagy örömmel mutatnánk be a C# hatékonyságát élőben olyan cégeknél, akik büszkén használják azt. Az előnyök egy ilyen eseményen azt hiszem minden résztvevő számára egyértelműek. De ha bármi kérdés adódik, írjatok!

---
layout: post
title: Ha még nem iratkoztál fel, akkor feltétlenül nézd meg
categories: cikkek, haveibeenpwned, security
---

Csak gondolatébresztőnek szánom, hátha még nem jutott el hozzád az okosság. Én például ma kaptam értesítést feltört jelszóról:

![](20190117haveibeenpwned.png?raw=true)

~~Érdemes~~ **Kötelező** az oldalon körülnézni, és mindenképpen ~~érdemes~~ **kötelező** *komoly embereknek* jelszókezelőt használni!

Sok előnye van, most ezek jutnak eszembe:
- nem kell megjegyezni a jelszavakat
- ezért minden oldalon lehet más jelszavad
- ezért ha egy jelszavad feltörték vagy nyilvánosságra került *nem veszélyezteti a többi jelszavad*.
- és javítani is egyszerű, csak azt az egy jelszót kell lecserélni

Én például a [KeePasst](https://keepass.info/) használom. Ingyenes, nyílt forráskódú, és a önkéntes ökoszisztémának hála [multiplatform](https://keepass.info/download.html). 

Ja igen: tegnapelőtt óta (vagyis 2019. január 15-től) [része](https://www.intigriti.com/public/project/keepass/keepassbyec) az EU sebezhetőségek elleni projektjének (magyarul: [fizetnek a bughuntereknek a felfedezett sebezhetőségekért](https://index.hu/techtud/2018/12/30/az_eu_jovore_fizet_az_etikus_hekkereknek/)).
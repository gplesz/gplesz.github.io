---
layout: post
title: Joel fordítások
categories: cikkek, idézetek
---

Néhány napja rendrakás közben a kezembe akadt néhány fordítás, ami annak idején, talán nem túlzás, megváltoztatta az életemet. 
Történt ugyanis, hogy belefutottam [Joel Spolsky weboldalába](https://www.joelonsoftware.com/), ami már 20 éve is nagyon népszerű volt, több, mint százezren(!) látogatták az oldalát, _naponta_.
Nem lehet teljesen véletlen az sem, hogy olyan dolgok fűződtek aztán a nevéhez, mint a [stackoverflow](https://www.joelonsoftware.com/2008/04/16/stackoverflowcom/) vagy a [trello](https://www.joelonsoftware.com/2011/09/13/announcing-trello/).

El kell árulnom, hogy abban az időben annyira megtetszettek az írásai, hogy azonnal szerettem volna alkalmazni a leírtakat.
Mivel még kevesebben használták az angol nyelvet (én sem, de talán, legalábbis ezzel hízelgek magamnak, a cikkei lényegét felfogtam), 
így mondhatni erős falakba ütköztem a mindennapokban.

Elszántságomra és a rám gyakorolt hatásra jellemző, hogy nekiálltam fordítani angolról magyarra, ami azért is volt érdekes dolog, 
mert _egyáltalán nem tudtam angolul_.
Viszont elszánt voltam és legalább 20 évvel fiatalabb, mint most. Ráadásul Joel [éppen önkénteseket](https://www.joelonsoftware.com/other-languages/translating/) 
keresett a [cikkei fordítására](http://local.joelonsoftware.com/wiki/Main_Page), így minden összeállt és természetesen univerzum hívását hallottam minden egyes rezzenésben.
A fordítások pedig szépen [a helyükre kerültek](https://www.joelonsoftware.com/2002/06/25/20020625/).

Ez a történet idáig talán nem lenne olyan fontos, Joel művészetét már mindenki ismeri, szinte történelem, egy sincs köztünk, aki a [stackoverflow oldalt](https://stackoverflow.com/) nem értékeli, hogy mást ne mondjak.
Azonban a kezembe akadt, így átolvastam a 20 éves cikkeket, és meglepetés ért.

Ma sem nagyon találok bennük hibákat, persze tévedhetek, megtörténik gyakran. Ezért most arra gondoltam, hogy megosztom a közösséggel.

Egy kis fennforgás: Sajnos a mostani wordpresses oldalról nem elérhetőek. 
Viszont a Zinternet nem felejt, így örömmel linkelem az akkori végeredményeket.

[Az összes magyar fordítás](https://web.archive.org/web/20170626103935/http://hungarian.joelonsoftware.com:80/index.html)

Ezek pedig azok, amiket én követtem el:

[A jéghegy titok, leleplezve](https://web.archive.org/web/20170626103747/http://hungarian.joelonsoftware.com:80/Articles/TheIcebergSecretRevealed.html)

[Subi-dubi-dú](https://web.archive.org/web/20170626103930/http://hungarian.joelonsoftware.com/Articles/Rubadubdub.html)

[Fájdalommentes funkcionális specifikáció](https://web.archive.org/web/20170626142418/http://hungarian.joelonsoftware.com/Articles/PainlessFunctionalSpecifi-2.html)

- [1. rész: De miért is fáradnál?](https://web.archive.org/web/20170626142454/http://hungarian.joelonsoftware.com/PainlessSpecs/1.html)
- [2. rész: Mi is ez a specifikáció?](https://web.archive.org/web/20170626142549/http://hungarian.joelonsoftware.com/PainlessSpecs/2.html)
- [3. rész: De ... hogyan?](https://web.archive.org/web/20170626142610/http://hungarian.joelonsoftware.com/PainlessSpecs/3.html)
- [4. rész: Tippek](https://web.archive.org/web/20170626142615/http://hungarian.joelonsoftware.com/PainlessSpecs/4.html)

[Fájdalommentes szoftverütemezés](https://web.archive.org/web/20170626103551/http://hungarian.joelonsoftware.com/Articles/PainlessSoftwareSchedules.html)

Nekem persze nosztalgia, és hasznosnak gondolom, de ebben a kérdésben nem lehetek objektív. így nagyon kíváncsi vagyok, mit szóltok hozzá?!